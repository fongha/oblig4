<h1>Systemspesifikasjon</h1>
Systemutviklingsprosjektet vårt har vært å lage en applikasjon for værmelding basert på data fra Openweathermap. Hensikten med applikasjonen er at man enkelt kan søke på sin ønskede by i søkefeltet, og en vil da få opp værvarselet for de fem neste dagene. Her vil man da i tillegg til å få informasjon om temperatur og vind, også få vite hvilket type skydekke eller eventuelt hvilken type nedbør det er snakk om for de gjeldende dagene. Værvarselet dekker hver tredje time for de fem kommende dagene, og her vil man da også få en kommentar basert på temperaturen, om man da for eksempel trenger en tykk ytterjakke eller om det er sommertid med shorts og t-skjorte.

Hvis man skal gå mer ned i dybden av nytteverdien til en værmelding, er det ingen tvil om at værvarsel for ekstremvær kan være kritisk i gitte situasjoner. Dersom det blir meldt i god tid at det kommer ekstremvær, vil personer i det aktuelle området kunne forberede seg og ta forhåndsregler. Alle utrykningsetatene kan dra stor fordel av et værvarsel, da de kan planlegge bestemte oppdrag og forberede akutte utrykninger som oppstår. Militæret vil også dra stor nytte av å benytte et værvarsel, da de til enhver tid må tilpasse flere rutiner basert på værsituasjon.

For å oppsummere, ser vi at samfunnet er avhengig av værvarsel; alt fra å skulle planlegge en telttur til at kommunen skal måke gatene når snøen kommer. Det er ikke til å legge skjul på at det handler om at vi alle får muligheten til planlegge de neste dagene basert på været.

Det har også vært viktig for oss å fokusere på et brukervennlig grensesnitt. Designet har fokus på at applikasjonen skal være enkel å forstå, effektiv, og ha et pent GUI. 
























